Hwylc is hæleþa þæs horsc      ond þæs hygecræftig\nþæt þæt mæge asecgan,      hwa mec on sið wræce,\nþonne ic astige strong,      stundum reþe,\nþrymful þunie,      þragum wræce
fere geond foldan,      folcsalo bærne,\nræced reafige?      Recas stigað,\nhaswe ofer hrofum.      Hlin bið on eorþan,\nwælcwealm wera,      þonne ic wudu hrere,\nbearwas bledhwate,      beamas fylle,
holme gehrefed,      heahum meahtum\nwrecen on waþe,      wide sended;\nhæbbe me on hrycge      þæt ær hadas wreah\nfoldbuendra,      flæsc ond gæstas,\nsomod on sunde.      Saga hwa mec þecce,
oþþe hu ic hatte,      þe þa hlæst bere.